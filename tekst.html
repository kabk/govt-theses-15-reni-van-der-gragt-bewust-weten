

<!DOCTYPE html>
	<html lang="en">

	<head>
	
		<link href='http://fonts.googleapis.com/css?family=Roboto+Condensed:300italic,400italic,700italic,400,300,700' rel='stylesheet' type='text/css'>
		<link href='http://fonts.googleapis.com/css?family=Roboto:400,100,100italic,300,300italic,400italic,500,500italic,700,700italic,900,900italic' rel='stylesheet' type='text/css'>
		<link href='http://fonts.googleapis.com/css?family=Roboto+Slab:400,100,300,700' rel='stylesheet' type='text/css'>
		
	</head>

<body>

<!-- 

	<br>
	<br>
						
<h4>
	
	<img src="img/pinguin.jpg"><br>image description some info blablabla
		
	<br>
	<br>
	
</h4>

-->

<h1>

	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>						
	<br>
	<br>
	<br>
	<br>
						
	Bewust (W)eten			


	<br>
	<br>
	<br>
	<br>
	<br>					
			
</h1>


Vanaf jongs af aan is mij met de paplepel ingegoten om na te denken over mijn voeding. Mijn moeder probeerde ons al vroeg te betrekken bij het bereiden van eten en vond het, vaak tot mijn ongenoegen, heerlijk om nieuwe eetexperimenten aan te gaan. Mijn moeder heeft deze passie voor eten weer overgenomen van haar eigen moeder.


<sup><a href="#fn1" id="ref1">01</a></sup>

			
	<br>
	<br>

			
Mijn oma is zolang als ik mij kan herinneren bezig geweest met voeding en wat deze voeding deed met haar lichaam. Ze at geen suiker, bakte haar eigen brood, deed onder anderen boodschappen bij de natuurwinkel en bereidde haar eten altijd zo vers mogelijk. Het was altijd fijn om langs te gaan bij opa en oma, om de heerlijke geuren uit de keuken te ruiken en tussen de middag van een heerlijke kom verse soep te smikkelen. 

	<br>
	<br>

Ze heeft ons wel eens verteld dat ze altijd als de dood is geweest om dik te worden. Dit komt door een opmerking die mijn overgrootmoeder een keer maakte. Elke zondag in de kerk was mijn oma gefascineerd door een hele dikke vrouw. Mijn oma staarde altijd met open mond naar deze vrouw, tot mijn overgrootmoeder op een zondag in de kerk tegen haar zei: "Later wordt jij net zo." Daar is mijn oma zo van geschrokken, dat ze meteen besloot dat haar moeder nooit gelijk mocht krijgen. Deze shock-therapie van mijn overgrootmoeder heeft blijkbaar gewerkt: Mijn oma is altijd slank gebleven. De angst voor dik worden had ze ook bij haar nageslacht. Ik heb meerdere malen van mijn oma te horen gekregen dat ik van haar moest afvallen, omdat ik te dik was. 

	<br>
	<br>

De hele periode op de basisschool was de langste van de klas, waardoor ik erg met mijn lichaam bezig was. In vergelijking met de andere meisjes uit de klas, dacht ik ook veel "dikker" te zijn. Pas achteraf kan ik zeggen dat dit niet het geval was. Wel at ik enorm veel snoep en troep. Dit mocht niet van mijn ouders, maar ik plunderde gewoon de voorraadkast. Ik was obsessief bezig met snoep, koek en fastfood – ik kon niet zonder. Dit heeft vanaf mijn achtste tot tweeëntwintigste levensjaar een grote rol gespeeld. Vier jaar geleden woog ik maar liefst 96 kilo! Doordat ik zo erg geschrokken ben van dit getal op mijn weegschaal en ik écht de 100 kilo niet wilde passeren ben ik iets gaan veranderen in mijn eet- en bewegingspatroon. Met succes! Door calorieën te tellen en elke week drie keer te gaan hardlopen was ik binnen drie maanden 18 kilo kwijt. 

	<br>
	<br>

Sinds mijn tweeëntwintigste ben ik bewuster omgegaan met mijn voeding. Ik heb een heel goed voorbeeld gehad aan mijn moeder en oma, maar ook aan mijn oudste zus. Zij was in de periode dat ik zo zwaar was al veel bezig met alles wat met voeding te maken heeft	. Ze wilde alles weten en paste haar nieuw verworven kennis toe in haar eetpatroon en verdere leven. Uiteindelijk was ze zo ver gekomen dat ze veganistisch at en niet ver verwijderd was van een raw-vegan bestaan. Dit ging mij iets te ver, ook omdat ik zag dat ze het niet vol kon houden. Wel ben ik in die periode gestopt met vlees eten en stukje bij beetje wat meer gaan leren over onze westerse voeding. 

	<br>
	<br>

Toen begon langzaamaan de echte ontdekkingsreis. Ik ben veel gaan lezen op internet en in boeken over de relatie tussen voeding en gezondheid. Ik kwam al snel veel tegen over geraffineerde suiker, gepasteuriseerde zuivel, chemische stoffen en overgeproduceerd voedsel. Een paar filmpjes over de behandeling van koeien, varkens en kippen geneest je snel van dat ‘supermarktvlees’. De kennis die ik tot nu toe verworven heb, maakt me alleen maar hongerig naar meer informatie over voeding en de hele wereld eromheen. 

	<br>
	<br>

Onze supermarkten liggen vol met voedsel. In plaats van te jagen naar voedsel, zoals we vroeger deden, is het nu juist moeilijk geworden om voedsel te vermijden. Overal waar je kijkt zie je voedsel, of proberen reclame uitingen je te verleiden om voedsel te kopen. We worden overspoelt door een immense keuzemogelijkheid in de supermarkt, niet wetend wat de juiste keuze is. Door de grote variëteit aan marketingkreten op verpakkingen zien we door de bomen het bos niet meer. Hoe weten we welk product daadwerkelijk gezond is of dat het alleen maar een verkooptruc is? Als je er probeert achter te komen of het product wat je uiteindelijk heb uitgekozen daadwerkelijk gezond is wordt je voorgelicht door het etiket op de verpakking; een abracadabra aan ingrediënten, voedingsstoffen, additieven en allergenen... Weten we uiteindelijk nog niet of het product gezond is.We weten zo weinig van voeding en gezondheid, dat we wat dat betreft alleen maar kunnen vertrouwen op de instanties die ons voorlichten; de overheid, de producenten van voedingsmiddelen en onze supermarkten. Maar lichten deze instanties ons eerlijk en adequaat in of worden we bespeelt en misleid om zoveel mogelijk te consumeren?

	<br>
	<br>

Graag zou ik duidelijkheid willen scheppen in wat bewuste en gezonde voeding inhoudt en waar de overheid te kort schiet in de voorlichting hiervan naar de consument. 			

	<br>
	<br>
	<br>						

<h3>Ligt de verbetering – het makkelijker en duidelijker maken – van de keuze voor een gezonde voeding bij de overheid of heeft de voedingsmiddelenindustrie hierin de macht?</h3>

<h6><br></h6>

	<br>
	<br>
	<br>
	<br>					

<h1>Moderne vs Gezonde voeding</h1>

	<br>
	<br>
	<br>
	<br>
	<br>					

Tot ongeveer honderd jaar geleden was de weg die het voedsel aflegde van de boerderij tot de gedekte tafel kort en overzichtelijk. Omdat transport, koeling en andere bewaartechnieken er amper waren, aten mensen vooral seizoensproducten van eigen streek. De consument kocht de voedingsmiddelen over het algemeen in 'pure' vorm, de eenvoudige bereiding geschiedde in eigen keuken. <sup><a href="#fn1" id="ref1">09</a></sup>
 In het begin van de 20ste eeuw is de voedingsmiddelenindustrie een steeds grotere rol gaan spelen bij het dagelijks voedsel van de westerse mens. Nieuwe, industriële voedingsmiddelen werden op steeds grotere schaal geconsumeerd: margarine, witbrood, suiker, conserven enzovoort. 

<br>
<br>

<h3>Raffinage</h3>
Bij de grotere schaal van consumptie hoort een grotere schaal van productie. Deze productie is vooral een proces van denaturatie geworden. Onder denatureren wordt in de biochemie het verlies van de ruimtelijke structuur van bepaalde stoffen verstaan, zoals een eiwit of een nucleïnezuur, waardoor eigenschappen en werking vaak sterk veranderen. Een bekend voorbeeld van denaturatie is het koken of bakken van een ei. "Het ei stolt", wordt vaak gezegd, maar dit is in feite onjuist. Stollen is een omkeerbaar proces waarbij een stof overgaat van de vloeibare naar een vaste toestand, zoals 'bevroren water' oftewel ijs. IJs kan altijd weer vloeibaar worden, maar de eiwitten in het ei zullen hun ruimtelijke structuur nooit meer terugkrijgen. Veelvoorkomende vormen van denatureren bij onze nieuwe, industriële voedingsmiddelen zijn het raffinageproces van graan, suiker en olie, de verhitting van producten en het gebruik van de magnetron. 

<sup><a href="#fn1" id="ref1">09</a></sup>

<br>
<br>

<h3>Koolhydraten</h3>
Koolhydraten, ook wel suikers of sachariden, zijn voedingsstoffen die energie leveren aan het lichaam, net als eiwitten en vetten. Ze geven het lichaam energie. De hersenen hebben het koolhydraat: glucose zelfs nodig. Een koolhydraat bestaat uit een of meer suikermoleculen: de sachariden. Je kunt koolhydraten indelen naar het aantal sachariden waaruit ze bestaan. Oplopend, van weinig naar veel hebben we de volgende soorten: monosachariden (1), disachariden (2), oligosachariden (3-9) en polysachariden (10 of meer). Monosachariden (enkelvoudige koolhydraten) en disachariden (tweevoudige koolhydraten) hebben een zoete smaak, worden direct in het bloed opgenomen, geven snel – maar kortdurend – energie en zijn onder andere te vinden in tafelsuiker, melk en zoet fruit. Oligosachariden worden meestal gevormd door de afbraak van polysachariden. Polysachariden (meervoudige koolhydraten) hebben geen zoete smaak, worden langzaam in het bloed opgenomen, geven je langdurig energie en zijn te vinden in onder andere volkoren granen, groente, fruit en peulvruchten 

<sup><a href="#fn1" id="ref1">07</a></sup> 

<br>
<br>

<h3>Bloedsuikerspiegel</h3>
Voor de gezondheid is het van groot belang dat het bloed precies de juiste hoeveelheid glucose bevat. Zit er te weinig in het bloed, dan kan het lichaam trillerig worden en kan er moeite zijn met helder denken. Circuleert er te veel glucose in het bloed, dan raakt het lichaam op allerlei fronten beschadigd en liggen ernstige chronische ziekten op de loer. Het hormoon insuline moet ervoor zorgen dat uw bloedsuikerspiegel niet te hoog wordt. Alle koolhydraten worden in het lichaam omgezet in glucose. Dit gebeurt in je mond tijdens het kauwen, maar ook in je maag en darmen. Vanuit je darmen komt glucose in de bloedbaan terecht waardoor het glucosegehalte zal stijgen. Als reactie daarop zal de alvleesklier het hormoon insuline produceren. Insuline laat de bloedsuikerspiegel dalen door ervoor te zorgen dat glucose in de cellen kan worden opgenomen en door glucose in glycogeen om te zetten. Glycogeen wordt in kleine hoeveelheden als reserve-brandstof opgeslagen in de lever en spieren. Als de bloedsuikerspiegel te laag wordt zal de alvleesklier het hormoon glucagon aanmaken. Als je snel energie nodig hebt, bijvoorbeeld bij een grote inspanning zorgt glucagon ervoor dat glycogeen weer (terug)omgezet wordt in glucose. Op deze manier wordt geregeld dat de bloedsuikerspiegel constant blijft en dat er altijd glucose beschikbaar is. Wanneer je met de voeding meer glucose binnenkrijgt dan er verbrand of opgeslagen wordt, zal het in vetweefsel worden omgezet. De bloedsuikerspiegel kan verstoord raken door verkeerde eetgewoonten, onder andere door overmatig en langdurig suikergebruik en door langdurige stress. Een te lage bloedsuikerspiegel zorgt ervoor dat je lichaam smacht naar suiker, snoepen en snacken. Als je toegeeft aan deze impulsen, kom je in de negatieve spiraal van een lage bloedsuikerspiegel. De enige oplossing is het eten van voedsel dat de bloedsuikerspiegel langzaam omhoog laat gaan en het stoppen met het eten van geraffineerde suikers en koolhydraten.

<br>
<br>

<h3>Graan</h3>
Een graankorrel, bijvoorbeeld van tarwe, rogge of haver, bestaat uit drie hoofdbestanddelen. Binnenin zit het grote witte meellichaam. Daaromheen bevindt zich zijn jas, dit zijn de vezels. Onderaan de korrel zit een kleine kiem, het punt van waaruit een nieuw plantje kan groeien. Wordt deze hele tarwekorrel gemalen, dan heb je volkorenmeel, gebruikt voor onder andere volkorenbrood. Wordt hieruit de vezel met kiem gezeefd, dan blijft tarwemeel over, daar wordt onder andere bruinbrood van gemaakt. Wordt álles eruit gezeefd, dan resteert alleen het witte meel, bloem, gebruikt voor bijvoorbeeld witbrood, pasta, en koekjes. In de kiem zitten alle micronutriënten die de plant nodig heeft: vitamines, plantensterolen, enzymen, antioxidanten, mineralen, essentiële vetzuren en onbekende stoffen: de auxonen. Ook de vezels van de graankorrel bevatten veel micronutriënten. Moeder Natuur heeft ervoor gezorgd dat ons lichaam dezelfde stoffen nodig heeft om het witte meellichaam volledig af te breken als die de korrel nodig heeft om te kunnen ontkiemen tot beginnende plant. Deze stoffen worden dus alleen meegeleverd in de volledige korrel. Hierdoor kunnen er door het eten van producten die veel witte meel bevatten serieuze problemen ontstaan in het menselijk lichaam. 

<sup><a href="#fn1" id="ref1">09</a></sup>

<br>
<br>

<h3>Suiker</h3>
Witte kristalsuiker, ofwel enkelvoudige koolhydraten, is volledig gedenatureerd suikerriet of suikerbiet – 100% glucose – er zit geen spoor van micronutriënten meer in, maar het vraagt voor de afbraak wel verschillende hulpstoffen van je lichaam. Bij een tekort aan één van deze hulpstoffen is er een onvolledige afbraak met schadelijke stoffen tot gevolg. Maar ons lichaam is enorm inventief: hulpstoffen die ontbreken voor een volledige afbraak van voedsel worden onttrokken aan het lichaam zelf. Op de lange duur gaat suiker daardoor wel roofbouw plegen op het lichaam. Suiker en witmeel maken gebruik van hetzelfde stofwisselingsproces. Als je al te weinig volle granen eet is suiker nog slechter, omdat er tekorten zijn ontstaan voor het afbreken van witmeel. De opbouw van tekorten gaan heel langzaam, je kunt soms pas na twintig jaar merken hoe groot de schade is. 

<br>
<br>

<h3>Genotmiddel, geen voedingsmiddel</h3>
Naast dat suiker lekker en zoet is, is het ook verslavend. Bij het innemen van zoetigheid wordt dopamine aangemaakt door het 'beloningscentrum' in onze hersenen, dat zorgt voor een gevoel van welbevinden. Dit mechanisme is niet anders dan bij gebruik van drugs. Aangezien het lichaam op den duur steeds ongevoeliger wordt voor deze dopamine-stoten, kun je een steeds grotere behoefte krijgen aan suiker. 

<sup><a href="#fn1" id="ref1">07</a></sup>

<br>
<br>

<h3>Vetten</h3>
Vet komt in verschillende vormen voor. Verzadigd vet (vlees), omega 9-vet (olijfolie en avocado), omega 6-vet (zaden, noten en de meeste plantaardige oliën) en omega 3-vet (vis, lijnzaad, chiazaad) hebben we allemaal nodig – maar dan wel in de juiste onderlinge verhouding. De meeste mensen krijgen veel te veel omega 6-vet uit margarine en andere producten met plantaardige olie binnen. Gedenatureerde gehydrogeneerde olie, oftewel transvet, wordt gebruikt om stevigheid en houdbare structuur van een product te waarborgen. Transvetten komen op grote schaal voor in bewerkte voeding. Ze ontstaan wanneer plantaardige olie met een industrieel chemisch proces wordt gehard. Tot 1995 bestond margarine voor wel 50% uit transvet, daarna is dit gehalte gedaald tot enkele procenten of nog minder. Naast dat transvetten nu bijna niet meer voorkomen in consumenten-margarine of bakolie, worden ze in de voedingsindustrie, in bakkerijen en in snackbars nog volop verwerkt in koek, gebak, snacks, kant-en-klaar-maaltijden, chips, sauzen enzovoort. Met de huidige kennis over de schadelijkheid van transvetten moet vastgesteld worden dat de propaganda voor de consumptie van margarine in de laatste decennia van de vorige eeuw tot veel onnodige gevallen van hart- en vaatziektes geleid heeft.

<br>
<br>

<h3>Chemische stoffen</h3>
Via onze voeding worden we blootgesteld aan een breed scala van chemische stoffen. Deze komen onder meer in de levensmiddelenproducten terecht doordat ze op grote schaal worden toegevoegd om geur, kleur, smaak, smeerbaarheid en houdbaarheid te verbeteren. Hoewel de afzonderlijke chemische stoffen door officiële instanties in geringe hoeveelheden als veilig worden beschouwd, weet niemand wat het effect van al deze samen is. Zeker is dat ze niets in ons lichaam te zoeken hebben. Door aan de ene kant compleet nieuwe voedingsmengsels in de schappen te leggen, terwijl er aan de andere kant weinig bekend is over de gezondheidseffecten ervan op lange termijn, zijn wij als consument ongewild proefkonijn in een wereldwijd gezondheidsexperiment. 

<sup><a href="#fn1" id="ref1">09</a></sup>

	<br>
	<br>
	<br>
	<br>
	<br>


<h6><br></h6>

	<br>
	<br>
	<br>
	<br>					

<h1>Voedselketen</h1>

	<br>
	<br>
	<br>
	<br>
	<br>	
					
Rond 1950 hadden brood, melk, boter, kaas en eieren een vaste plaats in de koude maaltijden. De warme maaltijd had meestal aardappelen, groenten en vlees als hoofdbestanddelen. Rijst en pasta maakten nog nauwelijks deel uit van het menu. De Nederlandse land­ en tuinbouw stond aan de voor­ avond van ingrijpende veranderingen. <sup><a href="#fn1" id="ref1">37</a></sup> Het karakter van de voedselproductie en -consumptie is in de afgelopen decennia ingrijpend veranderd. De landbouw industrialiseerde en systematiseerde. Het voedselsysteem globaliseerde door de toegenomen handel en vooral ook door een toename van directe buitenlandse investeringen. Het belang van niet-agrarische spelers zoals zaad- en pesticidebedrijven, verwerkende industrie, retail, catering en horeca nam enorm toe. Het eetpatroon veranderde wereldwijd van basisvoedsel naar meer samengestelde producten, meer vlees, meer suiker en cafeïnehoudende dranken. 

<sup><a href="#fn1" id="ref1">12</a></sup>

<br>
<br>

<h3>Industrialisering & Specialisatie</h3>
Tijdens de wederopbouw na de Tweede Wereldoorlog lag de nadruk op het veiligstellen van de voedselvoorziening. Mede door overheidssubsidies in de jaren zestig en zeventig steeg de landbouwproductie in een rap tempo. In de periode 1950–2011 vervijfvoudigde de productie, terwijl het aantal land­ en tuinbouwbedrijven terugliep van 410 duizend tot 70 duizend.
Het trekpaard verdween en de tractor kwam. Het melken met de hand werd historie. De melkmachine en la­ter de melkrobot deden hun intrede. De glastuinbouw ontwikkelde zich tot een innovatieve hightech­sector van mondiale betekenis. De voedselproductie steeg terwijl 400 duizend hectare land­ en tuinbouwgrond verdween voor onder meer bebouwing, infrastructuur en natuur. <sup><a href="#fn1" id="ref1">37</a></sup> Bedrijven in de landbouw werden groter. Vanaf de jaren zestig specialiseerden gemengde bedrijven zich in één of twee producten. Ook kwamen aan het eind van de twintigste eeuw de genetisch gemodificeerde gewassen op. Het fokken van dieren, het grootschalig gebruik van antibiotica en de toepassing van groeibevorderende technieken beogen bij te dragen aan een stijging van de productiviteit. Deze geïndustrialiseerde landbouw vergt grote investeringen, hierdoor ondervinden bedrijven een voortdurende druk op de kosten met als gevolg dat schaalvergroting of sluiting noodzakelijk wordt. 

<sup><a href="#fn1" id="ref1">12</a></sup>

<br>
<br>

<h3>Globalisering</h3>
De internationale handel in voedselproducten vindt al eeuwen plaats, maar is vooral in de afgelopen decennia sterk toegenomen. In het verleden werd internationaal handel gedreven in met name bulkgoederen, voornamelijk in tarwe, maïs, koffie en cacaobonen. Vanaf de jaren tachtig van de twintigste eeuw kwam de handel in verpakte voedingsmiddelen op. <sup><a href="#fn1" id="ref1">12</a></sup> Voeding speelt ook een belangrijke rol in de buitenlandse handel van Nederland. In 2011 bestond ruim 10 procent van alle uitgevoerde goederen (inclusief wederuitvoer) uit voeding. Vooral groenten, kaas en varkensvlees zorgen voor een flinke plus op de balans. In 2011 bedroeg de totale export­ waarde van voeding (exclusief veevoer) 42 miljard euro. Dat komt neer op 115 miljoen euro per dag. Daarnaast wordt ook veel voedsel ingevoerd. Vorig jaar kwam 28 miljard euro aan voedingsmiddelen van buiten de grenzen. <sup><a href="#fn1" id="ref1">37</a></sup> Voedselbedrijven hebben de afgelopen decennia op grote schaal in andere landen geïnvesteerd door daar een bedrijf te starten of een bestaand bedrijf over te nemen. Vooral de directe buitenlandse investeringen van levensmiddelenbedrijven, supermarkten en fast food-restaurants hebben bijgedragen aan de globalisering van de voedselsector.  De grote Nederlandse levensmiddelenbedrijven – zoals Unilever, Heineken, VION en FrieslandCampina – zijn internationaal zeer actieve spelers en investeerders. Ze behalen een significant deel van hun omzet buiten de Nederlandse of zelfs Europese markt. Zo verdient FrieslandCampina 39 procent van zijn omzet buiten Europa, 37,5 procent in andere Europese landen en 23,5 procent in Nederland. Van de Nederlandse supermarktketens liep Ahold voorop in de internationalisering. 

<sup><a href="#fn1" id="ref1">12</a></sup>

<br>
<br>

<h3>Dominante marktposities</h3>
Voedsel wordt in verschillende stappen verwerkt, bewerkt, verpakt, verhandeld en uiteindelijk verkocht aan de consument. De ketens waarin veel van ons voedsel wordt geproduceerd zijn complex en lang geworden. De spelers die deze taken op zich nemen zijn ten opzichte van de landbouw veel belangrijker geworden. Ook heeft er binnen veel delen van de keten concentratie plaatsgevonden, waardoor de dominantie van enkele grote ondernemingen is toegenomen. Het gevolg is dat de machtsverhoudingen binnen de wereld van de voedselproductie in de afgelopen decennia zijn verschoven. Landbouwbedrijven over de hele wereld zijn hierdoor aangewezen op de producten van deze grote bedrijven. Ongeveer de helft van de mondiale markt voor zaden is in handen van tien bedrijven evenals tachtig procent van de mondiale markt voor bestrijdingsmiddelen, waarvan Monsanto, DuPont, Bayer en Syngenta in zowel zaaigoedproductie als bestrijdingsmiddelen de grootste zijn. Ook is er een hoge concentratie en integratie in de sector die is betrokken bij de inkoop, de eerste verwerking en het verhandelen van de voedselgewassen en halffabrikaten. De belangrijkste bedrijven – Archers-Daniels Midland, Bunge, Cargill en Louis Dreyfus Group, de zogenoemde ABCD-bedrijven – zijn mondiale spelers, die actief zijn in verschillende voedselcategorieën en uiteenlopende segmenten van de voedselketen. Cargill is bijvoorbeeld actief in de handel en productie van graan, cacao, soja, rijst, gerst, maïs, suiker, vlees, oliën en groenten. Op markten voor individuele gewassen kunnen deze bedrijven een zeer dominante positie innemen. Cargill, ADM en Bunge zijn verantwoordelijk voor naar schatting 80 procent van de mondiale handel in graan. Deze bedrijven zijn daarnaast actief in verschillende delen van de keten. Zo neemt Cargill niet alleen de verwerking en handel van diverse gewassen en vleessoorten voor zijn rekening, maar legt het zich ook toe op opslag, transport, financiële dienstverlening, bestrijdingsmiddelen, zaadverkoop, advisering en grondaankoop. 

<sup><a href="#fn1" id="ref1">12</a></sup>

<br>
<br>

<h3>Eetpatronen</h3>
Wat mensen eten, in welke vorm ze dat doen en waar ze hun voedsel kopen is de afgelopen decennia ook veranderd. Door de stijging in welvaart na de Tweede Wereldoorlog hebben luxe producten zoals vlees, groenten en fruit een steeds groter aandeel gekregen in de Nederlandse voedselconsumptie. Na de jaren negentig nam de consumptie van groente en fruit af, terwijl het aandeel van verwerkte producten en frisdranken toenam. Ook de wijze waarop we voedsel eten is gewijzigd. Aardappelen bijvoorbeeld aten we eerst voornamelijk gekookt of gebakken en tegenwoordig voor een belangrijk deel als frites, chips, aardappelkroketten en andere snacks. Daarnaast eten we vaker buiten de deur. Zo geven Nederlanders ongeveer 32 procent van het voedselbudget uit aan voedsel buiten de deur (horeca, catering, kiosken, fast-food). Een belangrijke trend binnen de voedselconsumptie is de focus op gemak. Door de stijgende welvaart, de hogere arbeidsparticipatie van vrouwen en de toename van het aantal eenpersoonshuishoudens groeide de vraag naar gemakkelijk en snel te bereiden voeding. Technologische vernieuwingen in het huishouden (koelkast en magnetron) maakten gemaksvoedingsmiddelen zoals kant-en-klaarmaaltijden en panklare diepvriesproducten bereikbaar voor huishoudens. Naast de stijgende welvaart is ook de verstedelijking een belangrijke factor in de verandering van consumptiepatronen. Stedelijke gebieden kennen doorgaans een groter aanbod van voedselproducten, hogere opleidingsniveaus en een hoger aandeel buitenshuis werkende vrouwen. De combinatie van toenemende welvaart en verstedelijking leidt zo tot andere consumptiepatronen waarin dierlijke en verwerkte producten en gemaksvoeding een prominentere plaats innemen. Verpakte voedingsmiddelen (verwerkt voedsel en dranken) vormen nu ongeveer de helft van de consumentenbestedingen in het Westen. Een steeds groter deel van voedselboodschappen wordt aangeschaft in supermarkten. In het Westen is deze ontwikkeling vergevorderd: in Europa zijn supermarkten gemiddeld verantwoordelijk voor 70 à 80 procent van de voedselverkoop voor thuisbereiding (het ‘at home’-kanaal). De food service (het ‘out of home’-kanaal) is tegelijkertijd sterk gegroeid: het gaat hier om maaltijden die buiten het huis worden klaargemaakt, zoals door horeca, cateraars en kantines. Wereldwijd is deze sector goed voor 40 procent van de omzet van voedsel.  

<sup><a href="#fn1" id="ref1">12</a></sup>

<br>
<br>

<h3>De Supermarktrevolutie</h3>
Een belangrijke ontwikkeling van de afgelopen decennia is de zogenoemde ‘supermarktrevolutie’, die de verhoudingen in de voedselsector sterk heeft veranderd. Van een ‘producent-gedreven’ keten, waarin de producent grotendeels bepaalt wat er geproduceerd wordt en tegen welke prijs, zijn we terechtgekomen in een ‘afnemer-gedreven’ keten, waarin de grote supermarktketens grote invloed hebben op de voedselproductie. Door hun grotere inkoopkracht, gemiddeld lagere overhead en efficiëntere distributiesystemen hebben de grote spelers lagere kosten dan de kleinere supermarkten en speciaalzaken. De retail is hierdoor in veel Westerse landen zeer geconcentreerd geraakt. In veel West-Europese landen hebben de top-4 supermarktconcerns een gezamenlijk marktaandeel van boven 60 procent. Nestlé heeft bijvoorbeeld ongeveer 8.000 merken in 20.000 productvarianten. Met die veelheid aan varianten speelt het bedrijf in op de specifieke culturele en traditionele voorkeuren van consumenten in verschillende landen en regio’s. Ook hebben grote supermarkten eigen huismerken geïntroduceerd en zijn zo direct de concurrentie met gevestigde merken aangegaan. Het marktaandeel van deze huismerken ligt in veel Europese landen inmiddels tussen 40 en 50 procent. Door de invoering van private veiligheids- en kwaliteitsstandaarden hebben supermarkten directe invloed op het primaire productieproces en de verdere productieketen. Zo is er bijvoorbeeld GlobalGAP (voorheen: EurepGAP), een private standaard die zich richt op voedselveiligheidseisen. Omdat de grote Europese supermarktketens de GlobalGAP-protocollen toepassen, hebben ze een sterke uitstraling door de keten heen, waardoor over de hele wereld voedselproducenten zich laten certificeren. 

<sup><a href="#fn1" id="ref1">12</a></sup>





<h6><br></h6>

	<br>
	<br>
	<br>
	<br>					

<h1>Overheid & Voeding</h1>

	<br>
	<br>
	<br>
	<br>
	<br>

De overheid werkt met verschillende partijen om te zorgen voor voldoende, verantwoord en veilig voedsel voor alle wereldburgers. De groei van de wereldbevolking en toename van welvaart hebben daarbij invloed. Dit verandert de consumptie, maakt grondstoffen schaarser en belast het milieu. De overheid streeft ernaar consumenten gemakkelijker te laten kiezen voor gezond en duurzaam voedsel. <sup><a href="#fn1" id="ref1">26</a></sup>

<br>
<br>

<h3>Voedingscentrum</h3>
Om de consumenten gemakkelijker te laten kiezen voor een gezonde voeding  financiert de Rijksoverheid het Voedingscentrum. Stichting Voedingscentrum Nederland is opgericht in 1998 en is ontstaan uit een fusie van het Voorlichtingsbureau voor de Voeding, het landelijke informatiecentrum Voedselovergevoeligheid, Stichting Voeding Nederland en de stuurgroep Goede Voeding. Het Voorlichtingsbureau is in 1941 ontstaan vanwege de Tweede Wereldoorlog. Het doel was de bevolking te informeren over de mogelijkheden om voedsel te bereiden uit ongebruikelijke grondstoffen. Zo gaf men bijvoorbeeld advies over het klaarmaken van bloembollen.

<br>
<br>

Bij de voorlichtingscampagnes worden vele media gebruikt, maar de website van het Voedingscentrum heeft speciale aandacht. Bij het Voedingscentrum zijn de volgende beroepsgroepen vertegenwoordigd: diëtisten, voedingsdeskundigen, levensmiddelentechnologen, beleidsspecialisten en de campagnemakers.

<br>
<br>

De voedingsvoorlichting in Nederland bestaat uit een combinatie van de volgende onderdelen:
	⁃	Onderscheid tussen basisvoedingsmiddelen, die de voornaamste nutriënten leveren, en niet-basisvoedingsmiddelen, die vanwege hun samenstelling niet per se bijdragen aan deze voorziening. Dit is concreet uitgewerkt in de Schijf van Vijf. 
	⁃	Aanbevelingen voor de hoeveelheid basisvoedingsmiddelen (naar leeftijd en geslacht) om de nutriëntenvoorziening te realiseren. Dit is concreet uitgewerkt in de dagelijkse aanbevolen hoeveelheden.
	⁃	Aanbevelingen binnen productgroepen volgens de uitsplitsing 'bij voorkeur', 'middenweg' en 'bij uitzondering'. Dit is concreet uitgewerkt in de keuzetabellen per productgroep op basis van de indelingscriteria.

<br>
<br>

Hierbij is het belangrijk op te merken dat een basisvoeding op basis van de aanbevolen hoeveelheden voedingsmiddelen geen totale dagvoeding is en ruimte laat (qua energie) voor het gebruik van (meer) basisproducten en/of het gebruik van niet-basisvoedingsmiddelen. <sup><a href="#fn1" id="ref1">29</a></sup>

<br>
<br>

<h3>Schijf van Vijf</h3>
De campagne 'Schijf van Vijf', werd in 1953 bedacht door het Voorlichtingsbureau voor de voeding. Het diende als hulpmiddel dat de burgers in staat zou moeten brengen in een oogopslag te kunnen zien wat ze het best kunnen eten. In 1981 werd ze afgeschaft door een nieuwe generatie voorlichters. Omdat het Nederlandse publiek lang niet zo gevoelig bleek voor moderne voorlichtingsmethodes als gehoopt, werd de schijf in 2004 in een wat andere vorm opnieuw geïntroduceerd door het Voedingscentrum.

<br>
<br>

De Schijf van Vijf bevat vijf vakken en vijf regels. Tezamen zou dit de Schijf van Vijf tot een compleet advies voor een volwaardige en adequate voeding maken. De vijf vakken laten zien met wat voor soort producten je je lichaam gezond kunt houden. Deze vakken bestaan uit; 
01. Groenten en Fruit
02. Brood, granen, aardappelen, rijst, peulvruchten, pasta en couscous
03. Zuivel, vlees, vis, ei, vleesvervangers
04. Vet en Olie
05. Vocht
De vijf regels zouden je moeten helpen je extra op te letten bij kiezen van je eten. Deze vijf regels zijn;
01. Eet gevarieerd
02. Eet niet teveel en beweeg
03. Eet minder verzadigd vet
04. Eet veel groente, fruit en brood
05. Eet veilig

<br>
<br>

Om de keuze voor een gezonde voeding gemakkelijk te maken, heeft het Voedingscentrum producten uit de Schijf van Vijf onderverdeeld in drie groepen: voorkeur, middenweg en uitzondering. Per product is gekeken hoeveel voedingsstoffen erin zitten. Van bepaalde voedingsstoffen wil je juist veel binnenkrijgen, dat geldt voor vezels. Voedingsstoffen als suiker, (verzadigd) vet of zout, wil je juist niet te veel binnenkrijgen. Via de website, een app en een boekje kun je een eettabel vinden die je zou moeten helpen met de juiste voedingskeuze.

<br>
<br>

Er zijn verschillende opmerkelijke dingen terug te vinden in de informatie van het Voedingscentrum. Ze beweren dat groenten en fruit uit blik, diepvries of pot net zoveel voedingsstoffen als verse groenten bevatten. Halvarine is volgens hen de gezondste keuze, terwijl hier zeer grote hoeveelheden transvetzuren in zitten en daarnaast ook 27 ingrediënten die ook in verf terug te vinden zijn. Verzadigd is 'verkeerd' en onverzadigd is 'oké', maar dit gaat meestal niet op. In olijfolie, halvarine en vloeibaar frituurvet zitten voornamelijk onverzadigde vetten, wat volgens het Voedingscentrum 'oké' is. In de harde vetten; roomboter en harde blokken frituurvet, zitten veel verzadigde vetten en zouden dus 'verkeerd' zijn. Frituurvet weet iedereen van dat dit niet gezond is, maar halvarine boven roomboter verkiezen lijkt mij ook niet de beste keuze. Bij de keuze voor vocht zou je volgens het plaatje alleen voor water en thee mogen kiezen, maar lees je de adviezen bij het vakje vocht op de Schijf van Vijf adviseert het Voedingscentrum toch iets anders; Thee en koffie zonder suiker, water, light dranken en melk. <sup><a href="#fn1" id="ref1">28</a></sup>

<br>
<br>

Hoe sterk is de Schijf van Vijf? Bijna iedereen kent hem, en de helft van de respondenten zegt ook volgens de Schijf van Vijf te eten. De vraag is echter of ze dat ook daadwerkelijk doen. De cijfers komen uit de Foodmonitor waarin 756 consumenten (van 16 jaar en ouder, nationaal representatief) een aantal dilemma’s werd voorgelegd. De Foodmonitor is een initiatief van foodmarketingbureau The Food Agency en marktonderzoeksbureau Trendbox. De bekendheid van de Schijf is groot maar leeft de betekenis ervan wel voldoende? De producten in de Schijf van Vijf maken deel uit van een standaard Nederlands dieet van groenten en fruit, vlees en vis, zuivel en granen. Dus dan zou je verwachten dat het percentage van de respondenten dat zegt volgens de Schijf van Vijf te eten wel hoger zou zijn. Daarnaast heeft bijna 50% van de bevolking overgewicht en dat percentage blijft groeien. Dat strookt niet met het percentage dat zou eten volgens de Schijf. Het zou erg toevallig zijn als de 41% die in dit onderzoek aangeeft niet volgens de Schijf van Vijf te eten, ook het gedeelte is dat te dik is. Dit zou twee dingen kunnen betekenen. Men kent de inhoud van de Schijf van Vijf niet echt goed genoeg om er naar te handelen, of in de praktijk eet men toch anders dan men beweert. Het laatste gepubliceerde onderzoek naar de bekendheid van de Schijf van Vijf stamt uit 2005. Dit is gehouden voor de uitrol van een landelijke campagne hierover. Daaruit bleek dat men het begrip wel kent maar de betekenis ervan niet goed weet. Gezien de huidige zorgen om gezondheid in relatie tot voeding zou het van belang kunnen zijn dit nogmaals te onderzoeken. <sup><a href="#fn1" id="ref1">21</a></sup>

<br>
<br>

<h3>Reclame</h3>
Bij het maken van reclame voor hun producten zijn levensmiddelenfabrikanten gebonden aan bepaalde regels. In Nederland moeten zij zich houden aan de Warenwet, die regels stelt omtrent de voedselveiligheid en misleiding van de consument. De Warenwet is steeds meer een afgeleide van de Europese wetgeving. Ze bevat vooral regels omtrent etikettering en reclame (waaronder voedingen- en gezondheidsclaims). De controle op deze regels is in handen van de Nederlandse Voedsel- en Warenautoriteit (NVWA). 
Naast wetten is er ook sprake van zelfregulering: bedrijven maken onderling afspraken. Zelfregulering zien we in de vorm van codes en convenanten. Codes zijn afspraken tussen bedrijven onderling, convenanten zijn afspraken tussen bedrijven en de overheid. <sup><a href="#fn1" id="ref1">01</a></sup>

<br>
<br>

<h3>Nederlandse Reclame Code</h3>
In de Nederlandse Reclame Code zijn regels vastgelegen waaraan reclame moet voldoen. Ze bestaat uit een algemeen gedeelte, met regels waaraan alle reclame-uitingen moeten voldoen en bijzondere reclamecodes voor specifieke producten en diensten. Ook etikettering en claims vallen onder deze code. De regels zijn opgesteld in overleg met adverteerders, reclameadviesbureaus en media. Klachten over de Reclame Code worden behandeld door de Reclame Code Commissie. Iedereen, zowel bedrijf als particulier, kan overtreding van de code melden. Als de Reclame Code Commissie van mening is dat er inderdaad sprake is van overtreding, volgt er een aanbeveling om de reclame niet meer te maken. Er is dus sprake van een geldboete. Toch is de Reclame Code Commissie niet vrijblijvend. Er zijn namelijk ook media aangesloten bij de Reclame Code Commissie en die zorgen ervoor dat de bewuste reclame niet meer verspreid kan worden. De Nederlandse Reclame Code bevat enkele bijzondere codes voor voedingsmiddelen:
	•	Reclamecode voor Voedingsmiddelen;
	•	Reclamecode voor Alcoholhoudende dranken;
	•	Code voor Zoetwaren. <sup><a href="#fn1" id="ref1">12</a></sup>

<br>
<br>

<h3>Voedselreclame & Kinderen</h3>
De Nederlandse Reclame Code probeert jonge consumenten te ondersteunen bij gezond eetgedrag. Sinds 1991 bepaalt de Code voor Zoetwaren dat het tandenborstel-embleem te zien moet zijn bij zoetwaarreclames in drukwerk en artikelen die vooral door kinderen onder de 14 jaar gelezen worden.
Daarnaast is op 2 juni 2005 de reclamecode voor Voedingsmiddelen opgesteld. Met het oog op kinderen tot 13 jaar is hierin bepaald:
	•	dat voedingsmiddelenreclames die op de een of andere manier te maken hebben met een bestaand kindertelevisieprogramma niet uitgezonden mogen worden tijdens, vlak voor of vlak na het programma;
	•	dat reclames niet de indruk mogen wekken dat het nuttigen van dat product meer status of populariteit biedt dan het nuttigen van een ander product;
	•	dat kinderidolen, bekend van bestaande kinderprogramma's, niet actief premiums (cadeautjes, plaatjes) en diensten in de voedselreclames mogen aanprijzen. <sup><a href="#fn1" id="ref1">01</a></sup>

<br>
<br>

De Reclamecode voor Voedingsmiddelen bepaalt verder:
	•	dat het op basisscholen in het geheel verboden is om reclame te maken voor voedingsmiddelen;
	•	dat het op middelbare scholen verboden is promotionele acties te ondernemen om leerlingen direct aan te zetten tot overmatig gebruik van eet- of drinkwaren;
	•	dat op middelbare scholen reclame-uitingen beperkt moeten zijn tot het aanprijzen van kleine verpakkingseenheden. <sup><a href="#fn1" id="ref1">01</a></sup>

<br>
<br>

<h3>Convenant Gezond Gewicht</h3>
Het Convenant Gezond Gewicht is een afspraak tussen het bedrijfsleven en overheid. Het is erop gericht de stijgende trend van overgewicht en obesitas om te buigen in een daling. Onder dit convenant vallen weer diverse deelconvenanten, waaronder Jongeren Op Gezond Gewicht. Voor de vorderingen is een stuurgroep met een onafhankelijke voorzitter in het leven geroepen. <sup><a href="#fn1" id="ref1">01</a></sup>

<br>
<br>

<h3>Het Etiket</h3>
Alle verpakte voedingsmiddelen moeten een etiket hebben. Wat precies op een etiket moet staan is vastgelegd in het Warenwetbesluit informatie levensmiddelen en in de Europese wetgeving voor voedselinformatie. De NVWA ziet toe op het naleven van de etiketregels.

<br>
<br>

In principe is via het etiket veel waardevolle informatie over voeding te achterhalen. Handig als u in de winkel met iets in uw handen staat en belangrijk voor iedereen die vanwege een aandoening extra op zijn eten moet letten. De wet Voedselinformatie stelt eisen aan wat er op het etiket van voedingsmiddelen moet komen te staan. Wat wel en niet op het etiket staat, hangt af van de manier waarop het product is verpakt. De winkelier doet meestal zelf een zakje om niet-voorverpakte producten, zoals ‘kaas van het mes’. Daar hoeft minder informatie op te staan. De meeste voedingsmiddelen in de winkel zijn voorverpakt: de fabrikant verpakt ze, niet de winkelier. <sup><a href="#fn1" id="ref1">27</a></sup>

<br>
<br>

Op al die voedingsmiddelen staat deze verplichte informatie:
	⁃	Naam van het levensmiddel
	⁃	Lijst met ingrediënten
	⁃	Eventueel aanwezige allergenen 
	⁃	Hoeveelheid van de ingrediënten (als dit in de benaming of afbeelding van het product zit)
	⁃	Netto hoeveelheid van het product
	⁃	Houdbaarheidsdatum (ten minste houdbaar tot of te gebruiken tot)
	⁃	Bijzondere bewaarvoorschriften of gebruiksvoorwaarden
	⁃	Naam en contactgegevens van de fabrikant of verkoper/importeur
	⁃	Een gebruiksaanwijzing, als het product moeilijk te gebruiken is zonder gebruiksaanwijzing
	⁃	Land van oorsprong of plaats van herkomst
	⁃	Alcoholpercentage (indien meer dan 1,2 % alcohol)
	⁃	Voedingswaardevermelding

<br>
<br>

Met de wet Voedselinformatie is het verplicht om energie en 6 voedingsstoffen (vet, verzadigd vet, koolhydraten, suikers, eiwitten en zout) op het etiket te vermelden. Dit moet altijd per 100 gram of 100 milliliter vermeld worden, zodat producten goed vergeleken kunnen worden.

<br>
<br>

Naast de 6 verplichte voedingsstoffen mogen ook de volgende voedingsstoffen vermeld worden: enkelvoudig onverzadigde vetzuren, meervoudig onverzadigde vetzuren, polyolen, zetmeel en vezels. Ook mineralen en vitamines mogen vermeld worden, als deze in significante hoeveelheden aanwezig zijn. Om verwarring te voorkomen mogen alleen vaste termen worden gebruikt. De term natrium wordt vervangen door zout. 

De verplichte voedingswaardevermelding gaat in vanaf december 2016 en geldt alleen voor voorverpakte levensmiddelen. Maaltijden in een restaurant hebben geen verplichting. Ook alcoholische dranken en enkele specifieke producten zoals verse groenten en fruit, kruiden en zout vallen niet onder de nieuwe regels.

Bij plantaardige oliën en vetten, is het verplicht om in de lijst van ingrediënten de specifieke bron te vermelden, zoals bij palmolie. Ook moet hierbij vermeld zijn of het eventueel ‘geheel gehard’ of ‘gedeeltelijk gehard’ is. 

De aanbevolen dagelijkse hoeveelheid (ADH) is een maat om aan te geven hoeveel van een voedingsstof gezonde mensen dagelijks nodig hebben. Deze voedingsnormen worden vastgesteld door De Gezondheidsraad voor bijna alle vitamines en mineralen.   

De ADH bestaat voor verschillende bevolkingsgroepen. De behoefte van mannen, vrouwen en kinderen aan voedingsstoffen is namelijk anders. Ook van persoon tot persoon kan de behoefte flink uiteenlopen. Dat heeft te maken met verschillen in gewicht en in stofwisseling, samenhangend met erfelijke factoren. Daarom is er een ruime marge ingebouwd. 

Op het etiket van levensmiddelen en voedingssupplementen staat vaak hoeveel de vitamines en mineralen van het product bijdragen aan de ADH. Dit worden etiketterings-ADH’s genoemd. Ze zijn internationaal Europees vastgesteld als dagelijkse referentie-innames en kunnen afwijken van de Nederlandse ADH’s. Leeftijd en geslacht worden namelijk niet meegenomen en de waarden zijn op een andere manier afgeleid. Verschillen tussen landen worden wel meegenomen. <sup><a href="#fn1" id="ref1">27</a></sup>

<br>
<br>

<h3>Stichting Ik Kies Bewust</h3>
Het Ik Kies Bewust logo is in mei 2006 geïntroduceerd door drie voedingsmiddelenproducenten: Unilever, Friesland Foods en Campina. Inmiddels nemen ruim 100 bedrijven deel aan dit initiatief. Dit logo wordt beheerd door de Stichting Ik Kies Bewust. De wetenschappelijke commissie van deze stichting stelt de criteria op waaraan producten moeten voldoen om het logo te kunnen dragen. De criteria betreffen de gehaltes van calorieën, verzadigd vet, transvet, natrium (keukenzout), toegevoegd suiker, en voedingsvezel of groenten/fruit. Het logo mag onder bepaalde voorwaarden door ieder bedrijf worden toegepast. Dat gebeurt inmiddels bij merkartikelen van diverse producenten en bij Eigen Merk-artikelen van sommige supermarken. Ook enkele cateringorganisaties passen het toe.

<br>
<br>

Op 1 maart 2011 sloot Albert Heijn zich aan bij het initiatief en werden de criteria geharmoniseerd met de criteria van de richtlijnen Voedselkeuze van het Voedingscentrum. Het Klavertje van Albert Heijn en het Ik Kies Bewust-logo werden vanaf dat moment samengevoegd tot één nieuw logo: het Vinkje. Producten met dit logo op de verpakking zijn een gezondere keuze. Het Vinkje is met ingang van dinsdag 16 april 2013 het enige logo voor gezondere voeding dat is toegelaten door de Nederlandse overheid. De regels voor het keurmerk zijn in de Nederlandse wet opgenomen en de Europese Commissie (EC) heeft het gebruik van het Vinkje goedgekeurd. Met het nieuwe logo moet het voor consumenten nog gemakkelijker worden een gezondere keuze te maken. Het zou supermarkten, cateraars en producenten moeten stimuleren om hun producten gezonder samen te stellen. Het uitgangspunt blijft hetzelfde: producten met het logo zijn getoetst op de hoeveelheid vetten, zout, suiker, energie en voedingsvezel. 

<br>
<br>

Het Vinkje is er in twee verschijningsvormen: je hebt de keuze uit het Vinkje met de groene cirkel en het Vinkje met de blauwe cirkel. Als je een product kiest met het groene Vinkje, heb je een gezonder basisvoedingsmiddel te pakken. Dit zijn producten met belangrijke voedingstoffen, die je elke dag nodig hebt en die daarom in de Schijf van Vijf van het Voedingscentrum staan. Het groene Vinkje vind je op gezondere Schijf van Vijf-producten met minder verzadigd vet, zout, suiker of juist meer vezel. Voorbeelden zijn: volkorenbrood met minder zout en voldoende vezel, magere kaas met weinig verzadigd vet en vers fruit zonder toegevoegd suiker. Om ook de keuze in overige producten gemakkelijk te maken, is er het blauwe Vinkje. Dit staat op verantwoorde producten die niet tot de Schijf van Vijf behoren, maar wel minder calorieën, verzadigd vet, suiker of zout bevatten. Denk bijvoorbeeld aan soep met minder zout of een snack met weinig calorieën. De Wetenschappelijke Commissie, bestaande uit onafhankelijke wetenschappers en het Voedingscentrum, is verantwoordelijk voor de criteria van het Vinkje.  Zij baseert de eisen op (inter)nationale voedingsadviezen. Pas als een product aan de criteria voldoet, mag het Vinkje – tegen betaling – op de verpakking. Er zijn in Nederland intussen meer dan 6.500 producten met het Vinkje verkrijgbaar. <sup><a href="#fn1" id="ref1">24</a></sup>

<br>
<br>

Hoe effectief zijn de zelfregulerende Vinkjes? Mayonaise, friet, chips en ijs kunnen volgens de richtlijnen van Het Vinkje het plakkaat ‘Bewuste Keuze’ krijgen, terwijl dat niet bepaald gezonde producten zijn. Toch krijgen deze snacks het keurmerk omdat zij binnen hun productgroep het minst ongezond zijn. ‘Binnen deze productgroep’ staat dan ook in kleinere letters bijgevoegd aan de onderkant van het logo.
Onderzoekers van de Universiteit Wageningen concluderen dat de vergelijkende Vinkjes niet effectief zijn en soms zelfs misleidend. Dat is te lezen in Resource, het universiteitsblad van Wageningen. Van Herpen en haar team lieten 85 proefpersonen op basis van verschillende gezondheidslabels beoordelen hoe gezond een product was. Ook werden de proefpersonen gevolgd met een eye tracking-systeem. Naast deze kleine proef was er ook nog een test zonder eye tracking-systeem met 533 proefpersonen. De studie van Wageningen is vorige week gepubliceerd in Appetite, een wetenschappelijke journal over voeding van uitgever Elsevier. Een eerder geluid uit de academische wereld was ook kritisch op het Het Vinkje. Onderzoeker Remco Havermans van de Universiteit van Maastricht stelde begin 2013 ook dat het keurmerk misleidend, verwarrend voor de consument en onvolledig is. ‘Mensen weten niet dat het Vinkje in iedere productgroep gebruikt wordt. Zo staat het bijvoorbeeld op verse groente maar ook op snacks als patat’, aldus Havermans tegen persbureau ANP. <sup><a href="#fn1" id="ref1">25</a></sup> Friet met een vinkje is dus relatief ge- zonde friet, maar het betekent niet dat de categorie friet gezond is. Consumenten vatten dit waarschijnlijk wel zo op. <sup><a href="#fn1" id="ref1">14</a></sup>

<br>
<br>

<h3>Buitenlandse voedsel informatiesystemen</h3>
Ook in andere landen zijn voedsel informatiesystemen in gebruik. Verschillende voedsel informatiesystemen zijn ontwikkeld of worden uitgedragen door collectebusfondsen zoals hartstichtingen of door overheidsorganisaties, maar andere systemen zijn door en voor specifieke bedrijven ontwikkeld. 

<br>
<br>

In de afgelopen jaren is er een wereldwijde trend geweest naar een verplichte voedingswaarde-etikettering op levensmiddelen producten, ongeacht of er een gezondheids- of voedingsclaim is gedaan. Door deze trend werden de Codex richtlijnen in 2012 gewijzigd om de verplichting van voedingswaarde-etikettering aan te bevelen. Veel landen hadden vrijwillige richtlijnen in plaats van verplichte voedingswaarde-etikettering. Zo had China bijvoorbeeld eerder de vrijwillige voedingswaarde-etikettering, maar heeft sinds 1 januari 2013 de verplichte voedingswaarde-etikettering. In de EU is er een verordening gekomen betreffende de verstrekking van voedselinformatie aan consumenten in september 2011, die de voedingswaarde-etikettering verplicht maakt vanaf 13 december 2016. 

<br>
<br>

Consumenten willen een eenvoudig label aan de voorkant van de verpakking, waar op staat hoeveel calorieën 100g of een portie bevat. De European Food Information Council (EUFIC) in samenwerking met Wageningen UR testten het effect van acht verschillende front-of-pack (FoP) labeling schema’s, variërend van zeer simplistische informatie tot zeer uitgebreide informatie (de informatie in relatie tot dagelijkse energiebehoefte voor mannen en vrouwen en de hoeveelheid beweging om de calorieën te verbranden). De concepten werden getest op jongvolwassenen, families en ouderen in Frankrijk, Duitsland, Nederland en Groot-Brittannië. De resultaten bleken opmerkelijk consistent over de markten en consumentengroepen. Hoe simpeler de front-of-pack ontwerpen, hoe makkelijker de proefpersonen de verpakkingen konden vergelijken. Gecompliceerde grafieken en percentages werden over het algemeen niet gewaardeerd. Consumenten bleken de front-of-pack voedingswaarde informatie als zeer innovatief te ervaren, aangezien het veel tijd bespaart tijdens het winkelen. Het onderzoek is in het licht van de opkomende obesitas epidemie van groot belang.

<br>
<br>

De FoP labels kwamen in eerste instantie vooral voor in het Europese debat, maar een Aziatisch land; Thailand was de eerste die de FoP etiketten verplichtte in mei 2011 voor vijf snack categorieën. Er zijn verschillende landen die de verplichting van het FoP etiket overwegen, zoals Australië, Nieuw-Zeeland en de Verenigde Staten. De belangrijkste overwegingen om FOP etiketten verplicht te maken is het kiezen voor het benadrukken van nutritionele kwaliteit door kleuren-codering (bijvoorbeeld de "stoplicht"-etikettering), of een symbolisch "gezondheid logo" op basis van voeding criteria, of informatie te verstrekken door middel van een percentage van de dagelijkse consumptie, zoals ADH (Aanbevolen Dagelijkse Hoeveelheid).

<br>
<br>

Een FoP label, welke bijvoorbeeld in Groot-Brittannië is doorgevoerd, moet de volgende informatie bevatten:
	⁃	Informatie over de energetische waarde in kilojoules (kJ) en kilocalorieën (kcal) per 100g / ml en in het gewicht van het product.
	⁃	Informatie over de hoeveelheden vet, verzadigd vet, suikers en zout in grammen en in het gewicht van het product.
	⁃	Portiegrootte uitgedrukt op een manier die gemakkelijk herkenbaar is door en betekenisvol is voor de consument. Bijvoorbeeld, ¼ van een taart of 1 hamburger.
	⁃	% RI (referentie-inname) informatie op basis van de hoeveelheid nutriënten en energiewaarde in de portie van het eten.
	⁃	Kleurcodering van de voedingswaarde van het voedsel.

<br>
<br>

Bedrijven kunnen bovendien onder de omschrijvingen "Hoog", "Medium" of "Low" (HML) samen met de kleuren rood, oranje of groen respectievelijk hun betekenis te versterken. FOP label design mag niet misleidend of verwarrend zijn voor de consument. <sup><a href="#fn1" id="ref1">30</a></sup>

<br>
<br>

De stoplicht-etikettering van de Britse Food Standards Agency (FSA) geeft door middel van de achtergrondkleur van iedere voedingsfactor in combinatie met de termen ‘high’, ‘med’ en ‘low’ aan of de waarde gunstig (groen), neutraal (oranje) of ongunstig (rood) is. <sup><a href="#fn1" id="ref1">11</a></sup> Britten kunnen dus aan groene, gele of rode labels zien of hun eten ongezonde hoeveelheden zout, suiker of (verzadigd) vet bevat. Onderzoek van Erica van Herpen, universitair docent bij Marktkunde en consumentenwetenschappen, toont nu aan dat consumenten dit stoplicht-systeem beter begrijpen dan de in Nederland gebruikte labels. Grootste voordeel van een stoplicht is dat consumenten ook van losse producten nauwkeurig inschatten hoe gezond het is. Een ingrediëntentabel of vinkje is vooral effectief wanneer soortgelijke producten worden vergeleken. <sup><a href="#fn1" id="ref1">14</a></sup> Het scheelde niet veel of de hele Europese Unie had het effectievere stoplichtensysteem ingevoerd. Toch blijft er commentaar van de Europese voedingsindustrie. Het label zou geen reëel beeld geven van de voedingswaarde. Er wordt per product gekeken en niet naar wat een persoon dagelijks nodig heeft en op welke manier de consument het product bereidt en tot zich neemt. <sup><a href="#fn1" id="ref1">32</a></sup> In 2010 kwam het voorstel ter tafel in Brussel, maar een meerderheid van het Europees Parlement stemde niet voor de verplichte transparantie op verpakkingen over het zout-, suiker- en vetgehalte. Uit een publicatie in het vakblad The New England Journal of Medicine bleek dat de voedingsindustrie destijds ongeveer een miljard euro aan lobbyen uitgaf om het waarschuwingssysteem op ongezonde voeding tegen te houden. <sup><a href="#fn1" id="ref1">25</a></sup>
	
					
<h6><br></h6>

	<br>
	<br>
	<br>
	<br>					

<h1>Reclamepsychologie</h1>

	<br>
	<br>
	<br>
	<br>
	<br>	
					

<br>
<br>

<h3>Ongezond boven gezond</h3>
De voedingsindustrie besteedt 11 miljard euro per jaar om ervoor te zorgen dat we ons geld uitgeven aan wat er onze mond ingaat. De rede dat de voedingsmiddelenindustrie gebruik maakt van ongezonde ingrediënten in hun levensmiddelenproducten heeft onder andere te maken met de zoete smaak of zoute smaak en de lage prijs van suiker, fructose, zout en chemische toevoegingen, maar er zijn meer redenen. De voedingsmiddelenindustrie gebruikt deze ingrediënten bijvoorbeeld ook om de smaak en houdbaarheid van een product te verbeteren, het product stevigheid en volume te geven, het goed te laten rijzen en het luchtig te maken. Dat het voor de consument niet zo gezond is, is niet het probleem van de fabrikant. Sterker nog, ze zullen er alles aan doen om je als consument bijvoorbeeld veel suiker te laten eten en ervoor te zorgen dat suiker geen slecht imago krijgt. Zo heeft de voedingsmiddelenindustrie maar liefst 1 miljard euro uitgegeven om het stoplichtsysteem voor labels op levensmiddelenproducten tegen te houden. De voedingsmiddelenindustrie heeft er dus middels een sterke lobby voor gezorgd dat het Europese Parlement zich tegen dit systeem heeft uitgesproken. Duidelijk is dat de voedingsmiddelenindustrie er niet bij gebaat is dat de consument in een oogopslag een gezonde voedselkeuze kan maken. <sup><a href="#fn1" id="ref1">07</a></sup>

<br>
<br>

<h3>Reclame en Marketing</h3>
Je kijkt naar ze: die mooie mensen, stoeiend in een mooie fles-vormige boot. De zon schijnt, het water schittert, schaars geklede, perfect gebruinde lichamen dansen op pakkende popliedjes die je aansporen om je "open te stellen voor geluk." Je kijkt naar een reclame, ook al zou je het niet willen, je voelt je een beetje warm en vrolijk. Je laat zelfs een glimlach zien, doordat de reclame die gekke voorjaarsvakantie van jaren geleden in je oproept. Dat is precies hoe Coca-Cola, het bedrijf achter deze reclame, je wilt laten voelen. Je hebt een emotionele band met hun merk gevormd. De volgende keer dat je cola drinkt, zul je denken aan die reclame, het beloningscentrum in je hersenen zal gaan werken en je voelt je geweldig. Je zal waarschijnlijk niet denken dat het iets te maken heeft met de beelden van mooie vreemden, dansend in een mega fles frisdrank. Effectieve marketing zorgt ervoor dat we denken dat onze reacties volledig rationeel zijn: Mensen proberen ons hun producten te verkopen, we nemen die informatie voor wat het waard is en dan maken we een weloverwogen beslissing. We zijn geen idioten. Onderzoek vertelt een ander verhaal. De beelden en associaties zie deze reclames in ons brein zijn vormen zijn veel krachtiger dan we denken, omdat er subtiele psychologische functies inzitten die mensen niet begrijpen of geloven. Slimme marketing heeft de macht om een beeld of idee van een merk te creëren, ongeacht of dit waar of niet waar is.

<br>
<br>

<h3>"Elke marketeer zal u vertellen dat succesvolle marketing een beroep op uw emoties doet en onder de radar van kritisch denken glijdt", zegt Marion Nestle, Ph.D., MPH, de auteur van "Food Politics." "Het is niet de bedoeling dat we iets van reclame merken en dit doen we ook niet – tenzij we het er met opzet naar gaan zoeken."</h3>

<br>
<br>

Kinderen zijn het meest ontvankelijk voor marketing berichten – hun hersenen zijn net sponzen, klaar om alle informatie op te zuigen. Marketeers gebruiken deze kwetsbare kindertijd om hun "merk inprenting" – een term die psychologen gebruiken, om het proces een bepaald merk in onze hersenen te prenten door herhaalde blootstelling aan het merk, te beschrijven.
De zaterdagochtend cartoons zijn de perfecte tijd voor deze inprenting. Reclames zijn regelmatig voorzien van suikerhoudende granen, chips en fastfood met een hoog vetgehalte. De leuke of stoere mascottes maken de producten memorabel en een sterk gecreëerde merkvoorkeur duurt vaak een leven lang. "Onderzoek heeft uitgewezen dat, zodra deze merk voorkeuren zijn ingeprent, ze zeer moeilijk te ongedaan te maken", zegt Jennifer Harris, Ph.D., MBA, directeur van Marketing Initiatives aan Yale's Rudd Center for Food Policy & Obesity. Merkentrouw kan beginnen vanaf 2-jarige leeftijd – de leeftijd waarop kinderen dingen beginnen te herkennen, een voorliefde voor bekende personages kunnen ontwikkelen en producten kunnen herkennen en vragen in de gangpaden van de supermarkt. De "pest macht" is een term die verwijst naar het vermogen van kinderen om hun ouders aan hun kop te zeuren om producten te kopen die ze kennen van de reclames. De voedingsindustrie buit deze macht uit met tactieken als het plaatsen van kindvriendelijke junk food producten op de lagere rekken in de supermarkt, waar de kleine kinderoogjes ze niet kunnen missen. Het is geen toeval dat kleine kinderen voortdurend naar snoep en snacks zakken kunnen grijpen. Voedselbedrijven betalen vaak voor deze plaatsing, en het werkt: De invloed van kinderen op hun ouders aankopen wordt geschat op 190 miljard euro per jaar. De merk inprentingen die we verzamelen als kind dragen we vaak mee tot in de volwassenheid. "De alcohol en tabak merken waaraan je bent blootgesteld toen je jong was zijn degenen die je hoogstwaarschijnlijk later gaat uitproberen", zegt Harris. Zoals media theoreticus Douglas Rushkoff schrijft in zijn boek "Coercion" (dwang), "Een negenjarig kind dat de Budweiser kikkers kan herkennen en hun slogan kan reciteren zal waarschijnlijk later bier gaan drinken."

<br>
<br>

Marketeers willen dat dingen emotioneel worden. In plaats van alleen informatie te verschaffen, willen ze dat je hun merk automatisch associeert met positieve gevoelens.
Ze doen dit door hun merk te verbinden met fundamentele menselijke beweegredenen – zoals prestatie, verbondenheid en zelfontplooiing – wat de verkoop van producten zal verbeteren. Deze beweegredenen verschillen per leeftijdsgroep: bij de marketing van kinderen gaat dit om plezier en geluk, bij tieners om het populair en stoer zijn (vele maken gebruik van sociale media) en bij volwassenen met sexy beelden of chique en ontspannende plaatsen. Maar er is één beweegreden welke op alle leeftijdsgroepen van toepassing is: humor. "Als je iemand kunt laten lachen en genieten van een advertentie zal deze vele malen effectiever zijn dan wanneer er alleen informatie gegeven wordt over het product," zegt Harris.

<br>
<br>

Sommige studies suggereren ook dat een eerste positieve emotionele reactie op de reclame de smaak van het product beter kunnen maken. Dit wordt de "verwachtingstheorie" genoemd en is gebaseerd op het idee dat de beste indicatie dat je daadwerkelijk een product wilt is als je verwacht om het product te willen. Een voorbeeld hiervan: In een onderzoek vonden cola drinkers de smaak van de cola beter in een beker met een cola logo erop dan in een normale beker zonder logo. Onderzoekers hebben zelfs aangetoond dat de verwachtingen van het effect van een energiedrank invloed heeft op onze fysiologische reacties – inclusief onze bloeddruk, fysieke responsiviteit en mentale scherpte – zelfs als we alleen maar denken dat we een energie drankje hebben gedronken.

<br>
<br>

Als het er op aan komt is de hele voedselindustrie gebaseerd op het verkopen van het idee dat we het nodig hebben om "meer te eten", wat de verkoop weer ten goede komt.

<br>
<br>

<h3>"Mensen houden van koopjes en de prijs van voedsel is zo laag in vergelijking met andere kosten, waardoor marketeers veel meer geld verdienen aan het verkopen van grote porties," zegt Nestle. "Onderzoek toont duidelijk aan dat grotere porties meer calorieën bevatten, ze moedigen mensen aan om meer calorieën te eten en leiden mensen ertoe het aantal calorieën te onderschatten dan ze zouden doen met kleinere porties."<sup><a href="#fn1" id="ref1">40</a></sup></h3>

<br>
<br>

Cornell University heeft meer dan 50 experimenten gedaan met verschillende producten. Uit alle experimenten bleek dat we meer eten van producten uit grote verpakkingen. We eten tot wel 48% meer snoep uit een grote zak dan uit een kleine. Dit wordt veroorzaakt door meerdere redenen. Een daarvan is dat je al snel uit het oog verliest hoeveel je al gegeten hebt. Een andere reden is dat we ervan uitgaan dat grote verpakkingen minder kosten dan kleine.<sup><a href="#fn1" id="ref1">35</a></sup>

<br>
<br>

<h3>Verpakkingen</h3>
Als je je keukenkastje eens opentrekt en de product verpakkingen bekijkt, dan zie je dat er redelijk wat verkooptechnieken verwerkt zijn in het design. Heeft mijn rationele ik nou besloten dat dit product toch echt lekkerder was dan de andere 10 die in hetzelfde schap werden aangeboden, of hebben de makers van de verpakking mij onbewust weten te overtuigen? Natuurlijk is het niet leuk om toe te geven dat bepaalde verkooptechnieken ook op jou invloed hebben. Eten is toch nodig, lieve supermarkt, overtuig me! Wat moet ik kopen?

In het algemeen hebben we tijdens het winkelen geen tijd en zin om producten te vergelijken en of om op basis van kenmerken te bepalen welk product nou het beste is om te kopen. Stel je voor dat je van alles moet gaan vergelijken op basis van prijs, smaak, status, verpakking, calorieën, of iets gezond is, of biologisch, etc. … dat is gewoonweg niet te doen. Ons brein heeft hier iets heel handigs voor verzonnen: mensen gebruiken heuristieken (mentale shortcuts) om snel keuzes te maken. Deze heuristieken worden gebruikt omdat ze gewoonweg goed werken bij het maken van snelle keuzes. Marketeers zijn natuurlijk ook niet achterlijk en spelen hier mooi op in!

Veel merken zetten zich in de markt door te beweren dat hun product het meest verkocht is of tot de besten behoort. Hier gaat de onbewuste gedachtegang (heuristiek) van de consument aan de wandel met: ’als iedereen het koopt dan zal het wel goed’ zijn of ‘als er staat dat het de beste is dan zal het wel goed zijn’. Er kan vertrouwd worden op deze heuristiek omdat het gemiddelde het vaak toch wel goed heeft. Voorbeelden van toepassingen van dit mechanisme zijn producten die worden aangeboden als: ‘Nr. 1’ of ‘best verkocht’.

Mensen willen zich graag differentiëren van anderen en laten zien dat ze uniek zijn en goede eigenschappen bezitten. Hoe kan dit nou beter dan door bijzondere of unieke producten aan te schaffen? Met bijvoorbeeld een limited edition van een horloge kan je mooi laten zien hoe bijzonder je bent. Hier geldt de heuristiek: ’Als het bijzonder is zal het wel goed zijn’. Hoe spelen marketeers hier nou op in? Enkele voorbeelden zijn producten die worden aangeboden als ‘limited editions’ of als ‘special’.<sup><a href="#fn1" id="ref1">36</a></sup>



<h6><br></h6>

	<br>					

	<sup id="fn1"><sup><a>01</a></sup> Auteur Achternaam, Voornaam: <i>Titel Boek</i>
	<br>Stad van Uitgifte, Uitgeverij, Jaar van uitgifte<a href= "#ref1" title=""> &#8629;</a>
	</sup>
		
	<br>
	<br>

	<sup id="fn2"><sup><a>02</a></sup> Auteur Achternaam, Voornaam: <i>Titel Boek</i>
	<br>Stad van Uitgifte, Uitgeverij, Jaar van uitgifte<a href= "#ref2" title=""> &#8629;</a>
	</sup>
		
	<br>
	<br>
		


<h6><br></h6>
		    
	
</body>
	

</html>



		
	